<?xml version="1.0" encoding="UTF-8"?>
<base xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" type="string">
 <strings>
  <string id="wand_balt_10_1" text="Maja historyja? Heta hoład, chałodnyja nočy i praha ludziej, što pakinuli mianie ni z čym."/>
  <string id="wand_balt_10_2" text="Ja vyrasła ŭ maleńkaj lasnoj chałupie. Moj baćka palavaŭ i zdabyvaŭ ŭsio, što moh, ale pory hoda byli žorstkija, i my zaŭsiody haładali. Pravadyr našaha plemia z kožnym hodam patrabavaŭ usio bolš daniny, i kali ŭ nas nie zastałosia ziernia, jon zabraŭ našuju adzinuju kazu."/>
  <string id="wand_balt_10_3" text="Maja maci sprabavała jaho parazumić, ale jany śmiajalisia nad nami. U tuju noč jaje zabrała chvaroba, i ja pachavała jaje svaimi hołymi rukami. Trochi paśla syjšoŭ moj baćka, i ja zastałasia adna. Les staŭ majoj chataj, a cieni - adzinymi siabrami."/>
  <string id="wand_balt_10_4" text="Ja navučyłasia kraści ŭ padarožnych handlaroŭ. Trochi chleba tut, pałoska sušanaha miasa tam. Ja była chutkaj i cichaj, i niejki čas vyžyvała. Ale žyćcio ŭ lesie biaźlitasnaje, i ja zrazumieła, što navat samaja maleńkaja pamyłka moža pryvieści da śmierci."/>
  <string id="wand_balt_10_5" text="Vyžyvańnie patrabuje peŭnaj žorstkaści. Chto moža vinavacić vas?"/>
  <string id="wand_balt_10_6" text="Žyćcio złodzieja rana ci pozna nahonić vas."/>
  <string id="wand_balt_10_7" text="Mnie nadakučyła žyćcio u cieni. Dziaŭčyny padobnyja na mianie nia majuć tut budučyni. Tamu ja błukaju ŭ spadziei znajści niešta lepšaje, štości, što nia skončycca ŭ maleńkaj mahile pad drevami."/>
  <string id="wand_balt_10_8" text="Ja žyła ŭ lesie stolki, kolki siabie pamiatała, i vyžyvała, kradučy ŭsio, što mahła. Ale takoje žyćcio vymotvaje, i ja šukaju vyjście. Mahčyma, ja znajdu jaho ŭ haradach ci na darohach."/>
  <string id="wand_balt_11_1" text="Maja historyja? Lha skazać, što niaščaście pieraśledavała mianie, jak hałodny voŭk."/>
  <string id="wand_crus_12_1" text="Maja historyja? Heta historyja pra maładuju dziaŭčynu, što sprabuje vyžyć u śviecie, jaki mała kłapocicca pra słabych."/>
  <string id="wand_crus_12_2" text="Maja siamja była biednaj, a zimy - doŭhimi. My ledź stočvali kancy, dahladajučy aviečak i spadziejučysia, što šerści, jakuju jany dajuć, chopić na našaje pracharčavańnie. Moj baćka pamior, kali ja była jašče maleńkaj, a maci była zanadta chvoraja, kab pracavać, tamu ŭvieś ciažar loh na mianie."/>
  <string id="wand_crus_12_3" text="Kožny tydzień ja chadziła na kirmaš i niesła na śpinie košyk, poŭny šerści. Handlary byli žorstkimi, uvieś čas źbivali canu, a ja viedała, što nia maju vybaru, aproč jak pahadzicca. Ale heta było ŭsio, što my mieli. Kožnaja zaroblenaja manieta šła na vyžyvańnie, ale nam zaŭždy brakavała."/>
  <string id="wand_crus_12_4" text="Nieŭzabavie maja maci pamierła, a razam ź joj i apošniaja nadzieja, jakuju ja mieła. Ja zastałasia adna, biez ničoha, aproč niekalkich panošanych rečaŭ i ŭśviedamleńnia, što mnie daviadziecca vyžyvać samoj. Ja praciahvała žyć, pradajučy toje małaje, što mieła, ale stočvać kancy stanaviłasia ŭsio ciažej i ciažej."/>
  <string id="wand_crus_12_5" text="Heta surovy śviet dla tych, chto nia maje srodkaŭ. Vy zrabili toje, što musili."/>
  <string id="wand_crus_12_6" text="Prodaž šerści, mahčyma, i zachavaje vam žyćcio, ale daloka nie prasunie."/>
  <string id="wand_crus_12_7" text="Ja nie mahła žyć tak viečna. Kirmašovaje žyćcio, stały hoład, biaskoncaje zmahańnie... heta złamała mianie. I ja syšła. Zaraz ja tulajusia ŭ pošukach niečaha lepšaha, kab nie daviałosia ličyć kožnuju manietu dziela vyžyvańnia."/>
  <string id="wand_crus_12_8" text="Ja pradavała šerść na kirmašy, sprabavała pracharčavać svaju siamju. Ale zaraz heta žyćcio zzadu. Ja šukaju novy šlach, jaki nia budzie złučany z vyprošvańniem niedajedkaŭ u prahnych handlaroŭ."/>
  <string id="wand_crus_13_1" text="Maja historyja? Heta nie historyja šlachietnaha rodu ci bahaćcia. Ja nikoli nia viedaŭ svaich baćkoŭ, tolki choład kanalizacyi."/>
  <string id="wand_crus_13_2" text="Ja naradziŭsia ŭ brudzie haradzkich vulic, tak mnie skazali. Ja nikoli nia viedaŭ ni maci, ni baćki. Ja vyras razam z pacukami, zdabyvajučy ŭsio, što moh, sa śmiećcia i hrazi. Kali hoład rabiŭsia zamocnym, ja vučyŭsia łavić tych samych stvareńniaŭ, ź jakimi dzialiŭ svaju chatu."/>
  <string id="wand_crus_13_3" text="Žyćcio ŭ kanalizacyi nia dziela słabaniarvovych. Tam ciomna, choładna i šmat istot, što žadajuć bačyć vas miortvym. Ale ja navučyŭsia vyžyvać. Ja palavaŭ na pacukoŭ, kraŭ zjedki z kirmašovych pryłaŭkaŭ naviersie i trymaŭsia ŭ cieni, zaŭsiody na krok apiaredžvajučy vartaŭnikoŭ."/>
  <string id="wand_crus_13_4" text="Ja nikoli nia viedaŭ dabryni, tolki zmahańnie za žyćcio. Kanalizacyja była majoj chataj, ale jana ž była i majoj viaźnicaj. Ja viedaŭ, što nie mahu žyć tak viečna. Tamu ja vybraŭsia vonki, rospačna žadajučy znajści niešta lepšaje, chacia nia mieŭ ujaŭleńnia, z čaho pačać."/>
  <string id="wand_crus_13_5" text="Dziela vyžyvańnia ŭ kanalizacyi patrabujecca bolej siłaŭ, čym mnohija dumajuć."/>
  <string id="wand_crus_13_6" text="Dzivu hodna, što vy dajšli da takoha stanu."/>
  <string id="wand_crus_13_7" text="Ja skončyŭ z kanalizacyjaj. Brud, hoład, biaskoncaje zmahańnie... heta žyćcio nie dla ŭsich. Zaraz ja błukaju ŭ spadziei znajści lepšy šlach, jaki nie pryviadzie nazad u ściokavy roŭ."/>
  <string id="wand_crus_13_8" text="Ja ŭzdužaŭ u kanalizacyi, vyžyvajučy na ŭsim, što moh znajści. Heta było nie vielmi dobraje žyćcio, tamu ja pajšoŭ, z nadziejaj znajści niešta lepšaje na vulicach."/>
  <string id="wand_danish_12_2" text="My zaŭždy byli biednyja. Maja maci rabiła ŭsio mahčymaje, kab my byli sytyja, ale stała isnavała niastača. Adnojčy jana skazała mnie, što my nia majem vybaru. Jana ŭziała nož i adrezała maje vałasy sa słovami, što ich lha pradać, kab nabyć ježu. Ja płakała da bolu ŭ vačach, ale heta nie viarnuła maje vałasoŭ."/>
  <string id="wand_danish_12_3" text="Haradzki handlar zapłaciŭ niekalki maniet za maje vałasy, i my byli sytyja ŭ toj viečar, ale ja adčuvała, što razam z hetymi kudzierami źnikła častka mianie. Maci kazała, što ja mušu hanarycca tym, što dapamahła nam vyžyć, ale ja nie mahła zabyć pačućcio straty. Štoraz, kali ja dakranałasia hałavy, ja ŭspaminała, jak mała my mieli."/>
  <string id="wand_danish_12_4" text="Ja bolej nikoli nie dazvalała svaim vałasam adraści. Bolu ad straty vałasoŭ było dosyć, i ja nie mahła dapuścić, kab toje zdaryłasia znoŭ. Tamu ja pakidała ich karotkimi, i my zmahalisia, zaŭždy ŭ adnym kroku ad hałodnaj śmierci. Žyćcio nie było da nas prychilnym, i ŭrešcie mnie daviałosia zjechać sa spadziejaj znajści lepšaje žyćcio ŭ inšym miescy."/>
  <string id="wand_danish_12_5" text="Vy zrabili toje, što musili. Vyžyvańnie patrabuje achviar."/>
  <string id="wand_danish_12_6" text="Stracić vałasy za niekalki maniet... toje, mabyć, nialohka."/>
  <string id="wand_danish_12_7" text="Ja nie mahła zastacca. Bol ad taho žyćcia hniała mianie kožny dzień. Tamu ja syjšła. Zaraz ja tulajusia ŭ pošukach niečaha bolšaha, taho, što nie patrabuje prodažu častki siabie dziela vyžyvańnia."/>
  <string id="wand_danish_12_8" text="Ja rasła ŭ biednacie, u takoj halečy, što maja maci stryhła maje vałasy i pradavała ich, kab najuyć ježu. My zmahalisia, i ja nie mahła dalej tak žyć. Zaraz ja šukaju vyjście, šaniec na niešta lepšaje."/>
  <string id="wand_danish_13_1" text="Maja historyja? Heta pach salonaj vady i rybinych kišak, što pieraśleduje mianie paŭsiul."/>
  <string id="wand_danish_13_2" text="Ja vyras na mory, dapamahajučy baćku na jaho rybackim čoŭnie. My žyli dziela ŭłovu, i kožny dzień mianie atočvała ryba - žyvaja, miortvaja ci hniłaja na soncy. Mora karmiła nas, ale i pakidała svaje ślady. Kolki b ja ni adciraŭsia, pach nie źnikaŭ."/>
  <string id="wand_danish_13_3" text="Inšyja žychary vioski trymalisia na adlehłaści. Jany dali mnie mianušku «chłopčyk-rybak» i morščyli nasy, kali ja prachodziŭ mima. Spačatku ja nie zapiarečvaŭ - bo vudžeńnie było ŭsim, što ja viedaŭ. Ale z časam izalacyja pačała mianie stamlać. Ja stamiŭsia być tym, ad kaho zaŭždy pachnie moram."/>
  <string id="wand_danish_13_4" text="Navat kali ja pakinuŭ čovien, pach zastaŭsia sa mnoj. Jon prylipaŭ da majoj skury, adzieńnia... Ludzi adčuvali jaho praz uvieś pakoj. Nichto nie žadaŭ znachodzicca pobač sa mnoj. Tamu ja pakinuŭ viosku, sa spadziejaj znajści miesca, dzie zmahu pačać žyćcio z čystaha lista, najdalej ad smurodu ryby i sali."/>
  <string id="wand_danish_13_5" text="Žyćcio na mory moža zahartavać, ale na žal, pach - častka hetaha."/>
  <string id="wand_danish_13_6" text="Nasić z saboj pach mora paŭsiul... Ja razumieju, čamu heta budzie ciažka."/>
  <string id="wand_danish_13_7" text="Ja nia moh bolej zastavacca tam. Mnie nadakučyli ryba, mora i samota. Zaraz ja badziaju ŭ pošukach miesca, dzie ludzi nia buduć morščyć nos, pierš čym ja zahavaru."/>
  <string id="wand_danish_13_8" text="Ja ŭsio žyćcio pravioŭ na rybackim čoŭnie, atočany pacham ryby i salonaj vady. Hety pach nikoli nie pakidaŭ mianie, jak i pilnyja pozirki navakolnych. Zaraz ja šukaju miesca, dzie zmahu vyzvalicca ad hetaha minułaha."/>
  <string id="wand_latvian_10_1" text="Maja historyja? Ja šlachietnaja dačka  — ci, prynamsi, ja tak liču. Ale ŭ mianie adniali heta žyćcio."/>
  <string id="wand_latvian_10_2" text="Ja vyrasła ŭ vialikim zamku, tak kazali maje baćki. Jany kazali, što my šlachietnaj kryvi, što našy rod staražytny i hanarovy. Ja im vieryła i pravodziła dni ŭ kalidorach hetaha zamka, ciešyła siabie marami pra žyćcio, jakoje abiacała mnie šlachietnaje pachodžańnie."/>
  <string id="wand_latvian_10_3" text="Ale hetyja mary pieratvarylisia ŭ popieł. Adnojčy ŭnačy pryjšli ludzi ŭ žaleznych daśpiechach - jany padpalili naš zamak. Ja pamiataju, jak połymia padymałasia ŭsio vyšej i vyšej, pahłynajučy ŭsio navakolle. Baćki zahadali mnie biehčy, ja hetak i zrabiła. Ja ŭciakła ŭ les, i apošniaje, što ja bačyła - čałaviek, jaki stajaŭ u dźviarach, kali zamak rujnavaŭsia za jaho śpinaj."/>
  <string id="wand_latvian_10_4" text="U lesie ja była adna. U nia mieła anikoha i aničoha. Ja vyžyvała, siłkujučysia hrybami i jahadami, piła z ručajoŭ i chavałasia ad lasnych źviaroŭ. Niejkim čynam ja vyžyła, choć i nie razumieju jak. Ale ja nikoli nie mahła pazbycca pačućcia, što maja šlachietnaja kroŭ budzie baranić mianie, navat kali ad minułaha žyćcia ničoha nie zastaniecca."/>
  <string id="wand_latvian_10_5" text="Kab pieražyć stratu ŭsiaho... patrebna moc, šlachietnaja ci nie."/>
  <string id="wand_latvian_10_6" text="Šlachietnaje pachodžańnie mała što značyć, kali ty adna u lesie."/>
  <string id="wand_latvian_10_7" text="Ja tak doŭha vandravała, pakinuŭšy les zzadu, ale ŭspaminy dahetul pieraśledujuć mianie. Ja šukaju sposab viarnuć zhublenaje - a moža, i daviedacca, ci było jano naahuł."/>
  <string id="wand_latvian_10_8" text="Ja pastaleła, vieručy ŭ svaju šlachietnaść, žyła ŭ vialikim zamku. Ale hetaje žyćcio było spalena vorahami. Ja vyžyła ŭ lesie, ale zaraz tulajusia ŭ pošukach šlachu da zhublenaha žyćcia."/>
  <string id="wand_latvian_11_1" text="Maja historyja? Heta historyja ahniu, potu i łancuhoŭ. Ja pravioŭ svajo junactva u jakaści raba, prykutaha da kuźni."/>
  <string id="wand_latvian_11_2" text="Ja naradziŭsia ŭ rabstvie, ci mnie tak zdavałasia. Ź junych hadoŭ mianie prymušali pracavać na miachach i ciahać ciažkija źlitki dla kavala ŭ zamku. Žar ad piečki byŭ nievynosnym, a pach zapalenaha mietału i potu nie pakidaŭ mianie nikoli. Maja śpina dahetul balić ad udaraŭ, jakija ja atrymlivaŭ, kali byŭ niedastatkova chutki."/>
  <string id="wand_latvian_11_3" text="Kožny dzień ja pracavaŭ u kuźni, viedajučy, što nikoli nia budu volny. Maje ruki stali mazolistymi, a lohkija hareli ad biaskoncaha dymu. Kaval byŭ žorstkim majstram, chutkim na kułaki i niaśpiešnym na litaść. Ja viedaŭ, što nie zmahu žyć tak viečna."/>
  <string id="wand_latvian_11_4" text="Adnojčy nočču paśla čarhovaha źbićcia, ja sasłabieŭ hetak, što nia moh stajać na nahach, ja vyrašyŭ, što z mianie chopić. Ja dačakaŭsia, pakul u zamku stanie cicha, i pabieh. Ja bieh pakul maje nohi nie pierastali mianie nieści, a potym schavaŭsia. Ja viedaŭ, što kali jany mianie znojduć, to paciahnuć nazad u kuźniu, ale ŭsio było lepiej za tuju pieč."/>
  <string id="wand_latvian_11_5" text="Kab źbiehčy z prymusovaha žyćcia, nieabchodna mužnaść. Vy, mabyć, stracili nadzieju."/>
  <string id="wand_latvian_11_6" text="Biehčy z kuźni było niebiaśpiečna, ale ja razumieju, čamu vy hetaje zrabili."/>
  <string id="wand_latvian_11_7" text="Ja nia viedaju, kudy idu, ale viedaju, što nie mahu viarnucca da minułaha žyćcia. Ahoń, łancuhi, stały bol... Mnie treba znajści niešta lepšaje ci prynamsi štości, što nia budzie čarhovaj viaźnicaj."/>
  <string id="wand_latvian_11_8" text="Svajo junactva ja pravioŭ u rabstvie, pracujučy ŭ kuźni. Śpiakota i bol byli nievynosnyja, i ja źbieh, sa spadziejaj znajści volu dzieści za ścienami zamku."/>
  <string id="wand_rus_10_1" text="Maja historyja? Heta hnieŭ, paŭstańnie i košt niepadparadkavańnia majoj siamji."/>
  <string id="wand_rus_10_2" text="Ja naradziłasia ŭ bajarskaj siamji, dzie ad mianie čakali idealnaści i pasłuchmianaści. Ale ja nie žadała takoha žyćcia. Ja była złaja - złaja na svaich baćkoŭ za toje, što jany sprabavali mianie kantralavać, abychodzilisia sa mnoj jak z maryjanietkaj. Tamu ja rabiła ŭsio mahčymaje, kab kinuć im vyklik. Ja addała svajo cieła kožnamu rabu, kožnamu vartaŭniku i kožnamu bajarynu!"/>
  <string id="wand_rus_10_3" text="Kali jany daviedalisia pra hetaje, to stali lutavać. Jany začynili mianie ŭ maim pakoi i kryčali na mianie da chrypaty. Maja maci płakała, baćka bujaniŭ. Jany navat paklikali śviatara, bo dumali, što ja apantanaja ci praklataja. Jon sprabavaŭ ačyścić mianie malitvami i rytuałami, ale heta ničoha nie dało. Hnieŭ pa-raniejšamu pałaŭ uva mnie."/>
  <string id="wand_rus_10_4" text="Paśla niekalkich dzion źniavoleńnia ja zrazumieła, što bolš nie mahu tut zastavacca. Ja admoviłasia być ich pałaniankaj. Tamu adnojčy nočču ja vyskačyła ŭ akno i ŭciakła. Ja nia viedała, kudy biahu, ale lepš užo kudy zaŭhodna, čym być u pałonie. Ja chacieła žyć svaim ułasnym žyćciom, biez taho kab jany dyktavali mnie kožny krok."/>
  <string id="wand_rus_10_5" text="Dziela takoha vykliku baćkam vam, peŭna, spatrebiłasia šmat advahi, navat kali heta aznačała pakinuć usio zzadu."/>
  <string id="wand_rus_10_6" text="Ucioki ad siamji, mahčyma, i vyzvaliła vas, ale pry tym vy zastalisia sam-nasam sa śvietam."/>
  <string id="wand_rus_10_7" text="Ja nia viedaju, što mnie zaraz rabić, ale ja viedaju, što nie mahu viarnucca nazad. Ja nie dazvolu im kiravać saboj i nia budu žyć žyćciom, jakoje jany abrali dla mianie. Ja znajdu svoj ułasny šlach, navat kali dla hetaha daviadziecca iści ŭ adzinotku."/>
  <string id="wand_rus_10_8" text="Ja była dačkoj bajaryna, ale paŭstała suprać svaich baćkoŭ. Ja davała volu hnievu, a kali jany sprabavali mianie kantralavać, ja ŭciakała. Zaraz ja šukaju svajo žyćcio, jakoje budzie pa-sapraŭdnamu maim, udalečyni ad ichniaha upłyvu."/>
  <string id="wand_rus_11_1" text="Maja historyja? Heta historyja lanoty, ciapła i surovaha abudžeńnia paśla śmierci maich baćkoŭ."/>
  <string id="wand_rus_11_2" text="Ja naradziŭsia ŭ siamji mocna pituščych baćkoŭ. Jany nie patrabavali ad mianie mnohaha, a ja nie prapanovaŭ mnohaha naŭzamien. Usio svajo žyćcio ja pravodziŭ, ležačy na ciopłaj piečcy, prykidvajučysia chvorym ci sonnym, kali treba było pracavać. Navošta turbavacca, kali piečka takaja zručnaja, a ŭstavać niama dziela čaho?"/>
  <string id="wand_rus_11_3" text="Pakul maje baćki prapivali svaje dni, ja lažaŭ, ničoha nia robiačy, i dumaŭ, što moh by žyć tak viečna. Ale ništo nie doŭžycca viečna. Adnojčy pjanstva kančatkova zabrała ich abodvuch, i ja zastaŭsia adzin. Upieršyniu ŭ žyćci mnie daviałosia spuścicca z piečki. Ja nia viedaŭ, što rabić."/>
  <string id="wand_rus_11_4" text="Ja sprabavaŭ vyžyć, ale byŭ bieznadziejnym. Ja nikoli raniej ničoha nie rabiŭ dla siabie. Ja nia viedaŭ, jak pracavać, jak zdabyvać ježu, jak žyć. Tamu, nia majučy inšaha vyjścia, ja pakinuŭ chatu i paploŭsia ŭ horad, sa spadziejaj znajści kaho-niebudź, chto navučyć mianie vyžyvać."/>
  <string id="wand_rus_11_5" text="Zdajecca, vy mieli lohkaje žyćcio, pakul rečaisnaść nie dahnała vas."/>
  <string id="wand_rus_11_6" text="Vučycca vyžyvać, ničoha nia robiačy dahetul, mabyć, składana."/>
  <string id="wand_rus_11_7" text="Ja nia viedaju, što budu rabić dalej, ale viedaju, što nie mahu viarnucca da raniejšaha žyćcia. Piečki bolej niama, i zaraz mnie treba vyśvietlić, jak vyžyvać u adzinotku, dzień za dniom."/>
  <string id="wand_rus_11_8" text="Ja ŭsio žyćcio pralažaŭ na ciopłaj piečcy, ničoha nia robiačy, pakul maje baćki ŭpivalisia da śmierci. Kali ich nie stała, mnie ničoha nie zastavałasia, jak pajści i pasprabavać vyžyć. Zaraz ja šukaju šlach samastojnaha vyžyvańnia."/>
 </strings>
</base>