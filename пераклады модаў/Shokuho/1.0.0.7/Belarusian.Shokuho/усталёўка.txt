Amateur translation of the Shokuho 1.0.0.7 mod into Belarusian. 

Аматарскі пераклад мода Shokuho 1.0.0.7 на беларускую мову.

[url=https://patreon.com/Reiko651] [img]https://i.postimg.cc/SxjykZbx/rubik-font-new-500px.jpg[/img] [/url] 
(можа спатрэбіцца VPN)

1568 год. Ода Набунага рушыць на Кіёта…

Сёгунат Асікага аслаб. Японскія Даймё ігнаруюць аўтарытэт Сёгуна і ваююць за ўладу ды ўплыў. Сэнгоку-Дзідай ператварыў зямлю ў поле крыві. Гэты разбуральны час дае магчымасьці тым, хто гатовы імі скарыстацца. Услаўце сваё імя альбо падзіце пад магутнасьцю іншых.

Сёкухо — мод, які цалкам перапрацоўвае гульню, пераносіць дзеі ў феадальную Японію. Кожны асьпект гульні перароблены, каб дакладней перадаваць атмасьферу феадальнай Японіі. Сёкухо з гістарычнай дакладнасьцю мадэлюе тагачасныя селішчы, шляхцічаў, кланы і гаспадарствы. З памерам карты, што перавышае ў 5 разоў памер арыгінальнай мапы, 56 гарадамі і 181 замкам, гэта адзін з найбуйных модаў для Bannerlord на сёньняшні дзень.

Ключавыя асаблівасьці

- Аблогі ў Сёкухо маюць шматроўневую сістэму, якая прымушае атакоўцаў праходзіць праз некалькі сьмяротных кантрольных кропак, імітуючы сапраўдныя тагачасныя аблогі. Штурм замка ў Сёкухо патрабуе значнай колькаснай перавагі над абаронцамі. Часта лепшы вынахад - блакада абаронцаў да галаданьня.
- Бярыце ўдзел у марскіх бітвах. Аддавайце загады караблям альбо кіруйце імі самастойна. Бярыце варожыя караблі на абардаж альбо зьнішчайце іх здалёку лучнікамі і гарматамі.
- Наступствы бітвы — гэта балючае гледзішча, але выгаднае для тых, хто гатовы запэцкаць рукі. Ідзіце на месца бітвы і сабярыце ўсё, што зможаце, з целаў загінулых. Адбівайцеся ад іншых марадзёраў, што шукаюць лёгкую здабычу. Унясіце з сабой як мага болей. Чым даўжэй вы застаяцеся, тым болей рызыкуеце страціць усё.
- Станьце наймітам шляхціча ў ролі шараговага ваяра. Атрымлівайце прасоўваньні і новы рыштунак праз бітвы. Выконвайце заданьні свайго шляхціча, атрымлівайце яго прыхільнасьць. Давядзіце сваю годнасьць, і зможаце прыцягнуць увагу самога Даймё.
- У Сёкухо інтэграваны вядомы мод Дыпламатыя, які дазваляе ствараць хаўрусы, спустошвацца ад вайны, дасылаць ганцоў і шмат іншага. Мод льга знайсьці тут, але ў Сёкухо ён ужо ўбудаваны і дадаткова ўсталёўваць яго ня трэба https://steamcommunity.com/sharedfiles/filedetails/?id=2881380744
- Прасоўвайце ваяроў сваёй партыі, што дэманструюць вылучныя вынікі, да кампаньёнаў. Запытайце ў іх пра стан свайго войска і яны падзеляцца сваім унікальным поглядам на цяперашняе становішча ды дадуць рады.
- Чытайце кнігі, якія льга знайсьці ў храмах, каб паляпшаць свае навыкі, атрымліваць досьвед, а часам нават ачкі фокусу.
- Ладзьце двубоі на ўнікальных лакацыях па ўсёй карце супраць дасьведчаных супернікаў, зарабляйце славу і давядзіце сваё майстэрства.
- Вельмі многа іншага!

Сумяшчальнасьць з модамі

Многія моды не сумяшчальныя з Сёкухо. Маленькія будуць працаваць, але могуць выклікаць розныя праблемы, за якія Сёкухо не адказны.

Наступныя моды ўжо інтэграваны ў Сёкухо альбо аўтары зрабілі свае адпаведнікі:

- Diplomacy
- Cut Through Everything
- Serve as a Soldier
- Distinguished Service

RBM (Realistic Battle Mod) НЯ БУДЗЕ працаваць з Сёкухо. 

Пра пераклад

Перакладзены ўвесь шаблон для перакладу.

Для кіраваньня вялікай колькасьцю модаў раю выкарыстоўваць Novus Launcher. Знайсьці загрузьнік льга па спасылцы https://www.nexusmods.com/mountandblade2bannerlord/mods/4924 .

У галоўным меню маецца опцыя кампіляцыі шэйдараў. Калі скампіляваць шэйдары загадзя, яны ня будуць кампілявацца падчас гульні, тое прыемна. Пасьля зьменаў графічных наладаў шэйдары трэба кампіляваць наноў.

Чарга загрузкі:

1. Harmony https://www.nexusmods.com/mountandblade2bannerlord/mods/2006
2. ButterLib https://www.nexusmods.com/mountandblade2bannerlord/mods/2018
3. UIExtenderEx https://www.nexusmods.com/mountandblade2bannerlord/mods/2102
4. Mod Configuration Menu https://www.nexusmods.com/mountandblade2bannerlord/mods/612

(стандартныя модулі)
5. Native
6. SandBoxCore
7. Sandbox
8. StoryMode
9. Birth and Aging Options
10. Custom Battle

11. Shokuho https://www.nexusmods.com/mountandblade2bannerlord/mods/8417

(пераклады)
12. Belarusian Shokuho https://www.nexusmods.com/mountandblade2bannerlord/mods/8719
13. Belarusian Core https://www.nexusmods.com/mountandblade2bannerlord/mods/3735
14. Belarusian Mod Configuration Menu https://www.nexusmods.com/mountandblade2bannerlord/mods/4574
