<?xml version="1.0" encoding="utf-8"?>
<base xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" type="string">



  <strings>
    <string id="0YdWaNsY" text="Niekalki stahodździaŭ tamu paŭnočnyja karabieły raspracavali novuju technałohiju budaŭnictva karpusoŭ, pierakryćcio adzin adnaho došak korpusa. Jany vyrablali lohkija, tryvałyja vajskovyja karabli z vytančanymi linijami, jakija lha chutka budavać, jakija dosyć marachodnyja dla surovaha paŭnočnaha akijana. Heta dazvoliła Nordam, Vłandyjcam i inšym, rušyć daloka za miežy svajoj radzimy, zajmacca handlem, nabiehami i najmitničać. Lohki doŭhi karabiel, viadomy Nordam jak snekka albo źmiaja, zjaŭlajecca najmaleńkim z hetych karabloŭ. Karabiel zdolny zatulać fłanhi fłotu jarła albo źmiaścić bandu hrabiežnikaŭ." />
    <string id="256aKoIR" text="Drakkar" />
    <string id="4siUSR8A" text="Załataja Asa" />
    <string id="5Hz3KEiy" text="Tarannaja Liburna" />
    <string id="8h3jNlok" text="Kruhły Karabiel Puryha" />
    <string id="9l40SnwD" text="Kałhuk - heta pradukt karabielnaj tradycyi, jakaja mocna adroźnivajecca ad tradycyjaŭ inšych ciažkich vajskovych karabloŭ, a mienavita tradycyi haradoŭ z uschodniaha bieraha voziera Tanaesis. Da niadaŭniaha času abodva bierahi voziera byli častkaj Impieryi, i nie było patreby ŭ karablach, zdolnych płyć u bajavoj linii. Ale prychod Chuzaitaŭ z uschodnich stepaŭ prynios vajnu ŭ Tanaesis, i chany zapatrabavali ad svaich novych paddanych fłot, roŭny fłatam inšych panstvaŭ. U vyniku jany atrymali kałhuk - vajskovy karabiel, pabudavany majstrami handlovych i špacyrnych sudoŭ vialikaha voziera. U paraŭnańni ź inšymi ciažkimi karablami jon dalikatny i kapryzny, ale moža abahnać praktyčna ŭsiakaje inšaje sudna. Niahledziačy na abmiežavańni, chanam spadabaŭsia karabiel, jaki davaŭ im takuju ž pieravahu na mory, jak ich koni na sušy: mahčymaść uniknuć blizkaha boju i abstralać voraha strełami albo chutka nablizicca i nanieści źniščalny ŭdar, kali jany majuć pieravahu." />
    <string id="abRcmjmc" text="Paranieny Źvier" />
    <string id="acfqcMbB" text="Koh byŭ raspracavany karabiełami z zachodniaha uźbiarežža Kalradyi dla vandrovak na vialikija adlehłaści i pieraadoleńnia mocnych akijanskich štormaŭ. Jaho prodki byli padobnymi na Nardyčnyja knarry albo Battanijskija birliny, ale ŭ chodzie evalucyi koh staŭ značna vyšej, šyrej i ciažej. Kohi vykonvajuć rolu handlovych i vajskovych karabloŭ u fłatach haspadaroŭ Vłandyi i Battanii, apošnija zvyčajna ŭstaloŭvajuć na karmie zamak." />
    <string id="bvfd7xzX" text="Lohki Doŭhi Karabiel" />
    <string id="BWdKHUNi" text="Kruhły Karabiel" />
    <string id="CBIJ0cJz" text="Paŭdniovaja Rybackaja Łodka" />
    <string id="cDPRKnTj" text="Liburna — heta staradaŭni karabiel, ale jon pa-raniejšamu efiektyŭny. Jak i mnohija tradycyjnyja impierskija vajskovyja karabli, jon abstalavany taranam. Siońnia liburny nie takija losavyznačalnyja, jak niekalki stahodździaŭ tamu, kali karpusy byli bolš krochkimi, ale dahetul niebiaśpiečnyja, bo mohuć zatapić voraha niekalkimi ŭdarami. Zaraz heta pracoŭnyja koni impierskaha fłotu, zdolnyja vykonvać funkcyi vyviednych i pieraślednych karabloŭ, a taksama pamahatych dla linii bajavych dromanaŭ." />
    <string id="CEbW2CVf" text="Daŭ i karabli, pabudavanyja pa tym ža dyzajnie, bolš za tysiaču hadoŭ baroźniać mory paŭdniovaj Kalradyi, ich charakterny siłuet lha ŭbačyć na raźbie ścienaŭ Kańnijskich mahilniaŭ. Trochkutnaja łacinskaja vietraź, jakaja ciapier amal paŭsiudna ŭžyvajecca na daŭ, zjaŭlajecca paźniejšym vynachodstvam, što dazvalaje hetym karablam łavić siezonnyja viatry, jakija dźmuć z Nachaskaj pustelni ci horaŭ na poŭnač ad jaje, paralelna asnoŭnym handlovym šlacham." />
    <string id="cVlHTcJU" text="Ładździa" />
    <string id="CwxOZskH" text="Rybackaja Łodka" />
    <string id="DHREbKWC" text="Doŭhija karabli ŭ vialikaj kolkaści vyrablajucca i ŭžyvajucca na paŭnočnych morach. Jany vałodajuć dobraj marskoj vartaściu, lohkaj vahoj, fajna kirujucca, chutka nabirajuć chutkaść i pavaročvajuć. Dziakujučy nizkaj asadcy doŭhija karabli mohuć dobra płavać pa rekach i ŭźbiarežnych vodach, ale vypraboŭvajuć składanaści ŭ adkrytym mory. U bai doŭhija karabli imknucca jak maha chutčej pierakinuć svaju šmatlikuju kamandu na varožy bort, što nia nadta ciažka dziakujučy vialikaj kolkaści viosłaŭ." />
    <string id="dT9uM2iC" text="Korbity pieravoziać hruzy Kalradyjskaj Impieryi bolš za tysiačahodździe. Ich trumy najvialikija. Korbity byli sprajektavany dla pieravozki vielizarnych abjomaŭ ziernia z ciopłych ziamiel Pierasičnaha mora ŭ impierskuju stalicu Paravienos. Impieryja bolš nie centralizavana, jak raniej, i nivodny ź jaje haradoŭ zaraz nia maje patreby ŭ bahaćciach kantynienta, kab pracharčavać siabie, ale korbity pa-raniejšamu zjaŭlajucca ruchavikom handlu na padkantrolnych Impieryi paŭnočnych bierahach Pierasičnaha mora." />
    <string id="Ee38ZjmH" text="Snekka" />
    <string id="eIejANIa" text="Hetu haleru ŭžyvajuć na ŭsim zachodnim uźbiarežžy Kalradyi jak dla handlu, hetak i dla vajskovych dziejaŭ. Halery - heta evalucyja karabloŭ, jakija ŭžyvalisia marakami Biskanskaha, Bjaliskaha i Nordviskaha ŭźbiarežžaŭ dla rybnaj łoŭli, palavańnia na kitoŭ i handlu. Heta halera hnutkaja i adnosna tannaja ŭ budaŭnictvie, što robić jaje pracoŭnym kaniom Battanijskich, Vłandyjskich i Impierskich marakoŭ. Na joj ustalavany kvadratny vietraź, jakomu zvyčajna addajuć pieravahu maraki paŭnočnych vodaŭ." />
    <string id="fQieVaQx" text="Dromakijon — heta trochi źmienšanaja viersija dromana. Kil i korpus nie niasuć na sabie takoj vialikaj vahi, jak u dromana, i nie patrabujuć užyvańnia budaŭničych technałohijaŭ, jakija dbajna achoŭvajucca impierskimi karabiełami. U vyniku dromakijon šyroka ŭžyvajecca na poŭdni i ŭschodzie Kalradyi Aserajami, Chuzaitami i bolš aščadlivymi impierskimi archontami." />
    <string id="fX41pKIa" text="Kałhuk" />
    <string id="Gn64sGJU" text="Uschodniaja Halera" />
    <string id="Gvww5OHz" text="Lohkija doŭhija karabli źmiaščajuć hetak mnoha marakoŭ i vieślaroŭ, kolki mohuć. Jany niebiaśpiečnyja jak dla vorahaŭ, hetak i dla ŭłasnaj kamandy. Jany dosyć manieŭranyja, kab uchilacca ad taranaŭ i strełaŭ balistaŭ, ale korpus krochki i nie vytrymlivaje bolš za niekalki trapleńniaŭ." />
    <string id="h2VhZvqE" text="Doŭhi Karabiel" />
    <string id="Hza50zPb" text="Dromakijon" />
    <string id="IYGSgCeL" text="Sambuk" />
    <string id="JqQKmjjd" text="Hurab" />
    <string id="JUbCqdHC" text="Zachopleny Karabiel Knarr" />
    <string id="KOenNjIj" text="Koh" />
    <string id="LJKQbrhp" text="Koh-Hadziuka" />
    <string id="m4RIR3hg" text="Zachopleny Knarr" />
    <string id="mfo5vaD9" text="Kali Vłandyjcy prybyli na bierahi Kalradyi, jany płyli na prostych karablach, padobnych na doŭhija karabli Nordaŭ. Ale, paśla taho jak pieršyja pakaleńni Vłandyjskich kałanistaŭ navučylisia budavać umacavańni dla abarony svaich novych ziamiel, jany taksama navučylisia budavać cytadeli na chvalach — vialikija kruhłyja karabli, kab abaranić handal, jaki ŭzbahačvaŭ ich. Ich asnoŭnyja linii padobnyja na linii kohaŭ, raspaŭsiudžanyja ŭ Vłandyjskich partach, ale kruhłyja karabli amal udvaja bolej i abstalavany dvuma vialikimi kvadratnymi vietraziami. Jany sprajektavany tak, kab u poŭnaj miery karystacca Vłandyjskaj tradycyjaj stralby z arbaletaŭ, z zamkami na nosu i karmie, jakija dajuć marakam vysokuju kropku dla stralby, a taksama chovanku dla pierazaradki." />
    <string id="mHoFtjHm" text="Liburna" />
    <string id="mqacAzET" text="Droman" />
    <string id="N70FI1KR" text="Doŭhi Karabiel Hunnara" />
    <string id="NWxkNwDh" text="Nievialikija rybackija łodki, što vykarystoŭvajucca ŭźbiarežnymi vioskami pa ŭsioj Kalradyi, u cełym vielmi padobnyja adna da adnoj. Bolšaść ź ich pryznačana prosta dla taho, kab dapłyści da najblizkaj rybnaj zdabyčy, zakinuć sietki i viarnucca z maksimalna mahčymym ułovam, chacia niekatoryja mohuć vykarystoŭvacca dla palavańnia na drobnych kitoŭ z dapamohaj harpunoŭ." />
    <string id="oieBz5WB" text="Knarr" />
    <string id="orLydrtn" text="Birlin" />
    <string id="OV5xlvrb" text="Niahledziačy na toje, što koh — heta klinkiernaje sudna, jano ŭsio ž vyšej i tryvalej za paŭnočnyja karabli. Jano moža pieravozić prystojny ekipaž i padmacavańnie, a taksama płyści z hodnaj chutkaściu. Kohi mohuć trymać liniju suprać šmatlikich inšych karabloŭ i ŭžyvajucca ŭ zachodnich fłatach mienavita dla hetaj mety." />
    <string id="PQkqq3pf" text="Zachodniaja Halera" />
    <string id="qUtuVL48" text="Kali la paŭnočnaj ŭźbiarežnaj vioscy zaŭvažajuć šyroki, nizki karabiel z kvadratnymi vietraziami i tonkimi linijami, zvyčajna kličuć daśviedčanaha maraka, kab jon pahladzieŭ zdaloku i pryniaŭ važny raźviazak: heta snekka ci drakkar, nabity paŭnočnymi vajarami? U hetym vypadku ludzi musiać sabrać svaje statki i kaštoŭnaści i śpiašacca ŭ najblizkuju lasnuju chovanku. Albo heta knarr? U hetym vypadku viaskoŭcy źbirajuć svaje tavary i rušać u najblizki horad, hatovyja handlavacca za maržovuju kostku, kitovy tłušč i inšyja paŭnočnyja skarby, što pieravoziać hetyja tryvałyja handlovyja karabli paŭnočnych moraŭ." />
    <string id="ri644aaR" text="Battanijcy mieniej viadomyja maraki za inšyja paŭnočnyja narody, ale plamiony zdaŭna płavajuć pa rekach i aziorach svaich lasistych ziamiel i handlujuć uzdoŭž uźbiarežža. Birlin, ci “kaciny karabiel”, pachodzić ad drabniejšych płaskadonnych łodak, jakija pryznačany dla ŭnutranych vodaŭ. Nizkaja asadka aznačaje, što jon drenna spraŭlajecca z štarmavym moram, ale ŭ spakojnaj vadzie i na nievialikich chvalach jaho karanasty korpus, mabyć, najmanioŭrany z usich Kalradyjskich sudoŭ, zdolny sprytna abychodzić skały, viry i mializny." />
    <string id="rQgQkgZ7" text="Hurab, albo “krumkač”, — heta adkaz Aserajskich sułtanaŭ na droman. Party na paŭdniovym uźbiarežžy Pierasičnaha mora, što niekali byli domam dla Kańnijskich haspadarstvaŭ, majuć daŭniuju tradycyju karabielnictva. Ale bolšaść Kańnijskich karabloŭ byli lohkimi i chutkimi. U minułyja stahodździ, kali vyrašalnuju rolu hraŭ taran, jany dobra słužyli fłatam. Siońnia vyjście bolšaści bitvaŭ vyrašajuć vohnienyja abstreły i abardažy, tamu emiry, jakija zaraz kirujuć hetym uźbiarežžam, adčuli patrebu ŭ bujniejšych i mahutniejšych karablach." />
    <string id="RYvOc8pI" text="Daŭ" />
    <string id="sNjJ0nLM" text="Turemny Droman" />
    <string id="TnD5i0jB" text="Koh Fartuny" />
    <string id="vfcFN9bK" text="Nordy śćviardžajuć, što boh Fryr navučyŭ ich narod sakretu naklopu — technicy karabielnictva, pry jakoj doški pierakryvajuć adna adnu, stvarajučy tryvały i lohki korpus. Vyvučeńnie impierskich letapisaŭ dazvalaje adnieści hetu mityčnuju padzieju prykładna da 700 hoda, kali doŭhija karabli, poŭnyja vajaroŭ, upieršyniu pačali siejać žach na paŭnočnym morach. Drakkar, ci karabiel-cmok, zjaŭlajecca viaršyniaj hetaha dyzajnu, honaram fłotu kožnaha jarła. Nardyčnyja pravadyry ščodra adorvajuć zołatam bardaŭ, jakija apiavajuć vytančanyja linii ich drakkaraŭ, hetak ža jak uschodni spadar płacie paetu za ŭschvaleńnie svaich koniej. Ale, drakkary mienšyja za fłahmany bolšaści svaich supiernikaŭ i zvyčajna abstalavany niaznačnaj kolkaściu balistaŭ albo inšaj dapamožnaj zbroi. Karabli typu dromana stvorany inžynierami, jakija žadali užyć mietadyčnyja bajavyja majsterstvy Impieryi da marskich bitvaŭ. Drakkar, naadvarot, — heta karabiel dla hierojaŭ, vajaroŭ, što prahnuć dabracca da varožaha karabla, zaleźci na bort i pačać zabivać siakiery ŭ čerapy." />
    <string id="VJhNTmZM" text="Sambuk — heta tradycyjny handlovy daŭ Pierasičnaha mora, pieraabstalavany dla viadzieńnia bajavych dziejaŭ. Dla Aserajskich i Chuzaickich fłatoŭ jon zjaŭlajecca tym ža, čym liburna dla impierskich fłatoŭ — univiersalnym pracoŭnym kaniom, jaki macuje linii i achoŭvaje fłanhi ŭ bai, paluje na pirataŭ i baronić handlovych kanvoi sudnaŭ. Sambuk adroźnivajecca vielmi vysokaj chutkaściu, što robić jaho ŭlublenym sudnam karsaraŭ, kali im ščaścić jaho zdabyć." />
    <string id="vWMVYVsp" text="Ładździa spałučaje ŭ sabie dźvie karabielnyja tradycyi: tradycyju Nordaŭ, što płavali na svaich doŭhich karablach pa Sturhijskich rekach dla handlu i nabiehaŭ, i tradycyju bujnych haleraŭ, jakija vypraŭlalisia ź impierskich partoŭ na voziery Łakonis, čyju chvału žadali pierasiahnuć Sturhijskija kniazi. Pa svaich asnoŭnych charaktarystykach jana napaminaje abciakalny račny karabiel z nizkaj asadkaj, jaki vałodaje dastatkovaj viaślarnaj mahutnaściu, kab hrebci suprać vietru ci płyni, ale značna bolšaha pamieru. Ale Sturhijcy časta ŭzbrojvajuć jaho dla bitvy, jak droman, napaŭniajučy jaho dobra abaronienyja pałuby łučnikami, a časam navat ustaloŭvajučy taran." />
    <string id="W2cqChwa" text="Korbita" />
    <string id="WlPxqfND" text="Handlovy Koh" />
    <string id="wQ7ahU73" text="Droman — heta tvor impierskich karabiełaŭ, jakija ŭziali za asnovu ciažkija halery rańniaj Impieryi i ŭdaskanalili ich z dapamohaj technałohijaŭ marskich narodaŭ poŭdnia i ŭschodu. Ich niezvyčajny vietrazievy dyzajn, łacinski vietraź napieradzie i kvadratny vietraź zzadu, adlustroŭvaje hetu hibrydnuju tradycyju. Nazva pierakładajecca jak “biahun”, ale marski dyzajn i terminałohija raźvivalisia pa-roznamu, i droman adroźnivajecca nie svajoj chutkaściu, a tym, što zjaŭlajecca najciažkim i najtryvałym karablom na piaci morach. Jak i ŭsie ciažkija vajskovyja karabli, dromany pavolna pavaročvajuć i razhaniajucca, tamu dla pieraśledu sprytnych pirataŭ i kantrabandystaŭ impiercam davodzicca spadziavacca na drabniejšyja karabli, kšałtu liburny. Ale ŭ bai linija dromanaŭ, jakaja reža vadu svaimi taranami, uvasablaje niepieraadolnuju moc Impieryi." />
    <string id="WWJcXPqY" text="Heta halera pašyrana ŭ paŭdniovaj i ŭschodniaj častkach Kalradyi, u bolš abmiežavanych vodach Čaroskaj zatoki, Pierasičnaha mora i aziory Tanaesis. Jana pachodzić ad chutkich haleraŭ, jakija Kańnijskija panstvy karystali dla zmahańnia za panavańnie na mory z Kalradyjskaj Impieryjaj padčas jaje stanaŭleńnia. Siońnia Aserajskija, Chuzaickija i Impierskija maraki ŭžyvajuć jaho jak dla handlu, hetak i dla vajny. Na im ustalavany łacinski vietraź, jakomu addajuć pieravahu maraki z hetych ziemlaŭ." />
  </strings>
</base>